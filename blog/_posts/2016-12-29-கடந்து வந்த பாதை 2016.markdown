---
title:  "கடந்து வந்த பாதை 2016…"
date:   2016-12-29 01:20:00 +0530
description: Mozilla Tamilnadu Community Localization journey
categories: blog
tags: [MozillaTN17,l10n]
author: khaleeljageer
---

![கடந்து வந்த பாதை 2016…]({{ site.url }}/assets/mozilla-l10n-600x0.png)

<strong><p align="center">“ஒரு மனிதன் தனக்காக மட்டும் உழைத்தால், அவன் ஒரு புகழ்பெற்ற விஞ்ஞானியாகவோ, மாபெரும் ஞானியாகவோ, தலைசிறந்த கவிஞனாகவோ ஆகக் கூடும், ஆனால் அவனால் என்றுமே உண்மையிலேயே நிறைவான, மகத்தான மனிதனாக ஆக முடியாது.”</p></strong>
</br>
2016 மொசில்லா தமிழ்நாடு குழுவிற்கு ஒரு சிறந்த ஆண்டாக அமைந்தது. இந்த ஒரு வருட பயணத்தில் நானும் ஒரு பங்களிப்பாளனாக இவர்களுடன் பயணித்தேன் என்பதில் மகிழ்கிறேன்….
</br>
2016 தொடக்கம் முதலே நாம் பலவிதமான செயல்வரைவுகளைத் தீட்டி அதனைச் செயல்படுத்தி வந்துள்ளோம். அவ்வாறு எடுத்துக்கொண்ட செயல்வரைவுகளில் நாம் முதன்மையாக எடுத்துகொண்டு செயல்படுத்தியது தமிழ் உள்ளூராக்கம்/மொழிபெயர்ப்பு ஆகும். அதன்பின் மொசில்லாவின் பிரதிநிதிகளாக செயல்வரைவுகளைப் பல மட்டங்களில், பல்வேறு வடிவங்களில் (நிகழ்வுகள் பயிற்சிப்பட்டறைகள்) செயல்படுத்தினோம். அதன் அடிப்படையில் பெற்ற படிப்பினைகளை வைத்து இன்று தமிழ்நாடு மொசில்லா பங்களிப்பாளர்களின் சந்திப்பினை நடத்தவுள்ளோம்.
</br>
**கடந்த வந்த பாதைகள்:**
</br>
* பிப்ரவரி மாதம் **மயிலம் பொறியியல் கல்லூரியில் முதலாம் ஆண்டு மாணவர்களுக்கு** உள்ளூராக்கத்தின் முக்கியத்துவம் குறித்து உரையாற்றியது. இந்த நிகழ்ச்சியில் 600 பேர் கலந்து கொண்டனர்.
* மார்ச் மாதம் **சர்வதேச மகளிர்** தினத்தையொட்டி விழுப்புரத்தில் கட்டற்ற மென்பொருள் ஆர்வலர்களுக்கு மொழிபெயர்ப்பில் பங்களிப்பது குறித்து நிகழ்சி நடத்தப்பட்டது. இதில் சுற்றியுள்ள கல்லூரிகளை சேர்ந்த 23 பேர் கலந்து கொண்டனர்.
* தொடர்ந்து மாத இறுதியில் **மயிலம் பொறியியல் கல்லூரியில்** ஏற்பாடு செய்யப்பட்டிருந்த கணினி துறை மாணவர்களுக்கு கட்டற்ற/திறந்த மூல மென்பொருள் குறித்தும், மொசில்லா தமிழ் உள்ளூராக்கம் குறித்தும் உரையாற்றினோம்.
* ஜீன் மாதம் **Weeks Of Contribution’16** தமிழ் மொழிபெயர்பினை பயிற்சி வகுப்பாக ஏற்பாடு செய்து அதில் ஆர்வத்துடன் பங்கேற்ற புதிய பங்களிப்பாளர்களை ஊக்குவித்து அவர்கள் உதவியுடன், Pootle மற்றும் Pontoon இல் 4800க்கும் அதிகமான வாக்கியங்களை மொழிபெயர்த்தது தமிழ் மாநில மொசில்லா குழுவின் மிகப்பெரிய இலக்காகும்.
* ஆகஸ்ட் மாதம் கோவையில் உள்ள தனியார் பொறியியல் கல்லூரியில் ஏற்பாடு செய்யப்பட்டிருந்த ஒரு நாள் கருத்தரங்கில் தமிழ் மொழிபெயர்ப்பினுக்கு பங்களிப்பது குறித்து பயிற்சியளிக்கப்பட்டது.
* டிசம்பர் 2016 இல் புதிய பங்களிப்பாளர்களுக்கு மதுரையில் **மொசில்லா தமிழ்நாடு குழுவின் சந்திப்பு** குறித்தும் அதன் செயல்வரைவுகள் மற்றும் உள்ளூராக்கத்தின் அவசியம் குறித்து உரையாற்றப்பட்டது.
</br></br>
இந்த ஆண்டின் தொடக்கத்திலிருந்து மொழிபெயர்பினுக்கு முக்கியத்துவம் அளித்து இயங்கி வந்ததை தொடர்ந்து குறிப்பிட்ட அளவு பங்களிப்பாளர்களை உருவாக்கியுள்ளோம். இவர்களை கொண்டு வரவிருக்கும் புதிய வருடத்திலும் தமிழ் மொழியாக்கம் குறித்து இன்னும் பல தளங்களுக்கு கொண்டு செல்வோம்.
